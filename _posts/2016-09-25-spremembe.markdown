---
objavi: Da
opis: 
slika: poroka.jpg
opis_slike: Utrinek s poroke.
---
Udeležil sem se poroke prijatelja, s katerim sva še pred nekaj leti bila v odnosu kot in rit in srajca. V spominu mi bo ostalo obraz prijatelja ter nekaj posebnih trenutkov okoli <i>usodnega da</i> in ogromno simbolike. Počutil sem se super, a sem vseeno naletel na precej trenutkov, v katerih si nisem upal biti jaz. Razmišljal sem tudi o tem, ali si sam želim podobne poroke. Zanimiv se mi je zdel občutek, da celoten dogodek ne vodita ženin in nevesta, ampak ansambel, fotograf, družba ...

Po skoraj 1 letu sem tekom tedna srečal in se pogovarjal s prijateljico. V tisti uri pogovora o najinih težavah, sem dobil občutek, da sem jo spoznal bolje, kot prej v več letih.

Bil sem tudi živčen, žalosten, slabe volje ... Čisto malo tudi zaradi nezgode, ki se mi je v petek zgodila v službi - na terenu sem s službenim avtom pri obračanju na mestu trčil v nek kamen. Škode je sicer malo, vendar sem razočaran nad tem, da tega nadrejenim nisem povedal takoj, ampak jim bom jutri.

Sedaj s prijateljem planirava obisk tujine. On bi šel na Nizozemsko k puncu ki mu je všeč, jaz pa v Nemčijo spoznat mikrobiologinjo Tanyo, s katero sva se na socialnih omrežjih <i>našla</i> kakšnih 5 let nazaj. Povedala mi je zanimiv stavek, o katerem razmišljam: "You are old, when you are not ready for changes.".