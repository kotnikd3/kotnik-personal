---
objavi: Da
opis: 
slika: facebook.png
opis_slike:
---
Slabo leto nazaj sem se odločil, da bom prenehal uporabljati nekatera socialna omrežja. Na vprašanje <i>"zakaj"</i> si še danes ne znam enostavno odgovoriti. Če ob pisanju tega samo na hitro pomislim: prepogosto sem jih uporabljal. Včasih skoraj vsak dan, vsako uro. Preveč sem se ukvarjal z drugimi ljudmi in pozabil nase. Spomnim se občutkov, da so se mi vsi zdeli popolnoma srečni, zaradi česar sem se včasih počutil zapostavljenega ali neživega. Doživetja sem hotel deliti s celim svetom in biti tako slišan in sprejet s strani celega sveta.

Danes se mi to zdi nemogoče. Občutki glede socialnih omrežij pa so popolnoma drugi. Mogoče bi jih spet pričel uporabljati. Pogrešam predvsem to, da lahko nekoga tako enostavno kontaktiram. Ostalega ne, namreč stari občutki se vrnejo, ko mi brat za hip posodi svoje račune, da malo <i>"dobim nadzor nad dogajanjem"</i>.

Zakaj sem si ustvaril blog, si tudi še ne znam enostavno odgovoriti. Če na hitro pomislim, je povezano tudi s socialnimi omrežji. Ali pa je namen obraten. Blog je namenjen meni: je poskus razmišljanja o sebi med pisanjem. Bom pa seveda pisal tudi o vremenu in nogometu, kajti brez še ne gre. In čeprav mi je nekaj prijateljev in prijateljic reklo, da bi bralo moj blog, če bi ga imel, bom ob pisanju pozoren predvsem nase.

Blog oz. spletno stran sproti ustvarjam sam. Gre za statično stran brez podatkovne baze. Enostavno dodajanje prispevkov mi omogoča generator <a href="https://jekyllrb.com/"><font color="#217C7E">Jekyll</font></a>. Uporabljam še <a href="http://getbootstrap.com/"><font color="#3399FF">Bootstrap</font></a> in <a href="https://github.com/VincentGarreau/particles.js/"><font color="#9A3334">Particles.js</font></a>. Celotna programska koda spletne strani je na voljo na mojem <a href="https://github.com/kotnikd3"><font color="#996699">Github</font></a> računu.

Pa naj bo to moja prva objava :).