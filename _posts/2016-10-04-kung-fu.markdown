---
objavi: Da
opis: 
slika: poroka2.jpg
opis_slike: Slavljenca in, za njima levo, fotografinja.
---

Prejšnji teden sem imel doma zanimiv <i>filozofski</i> pogovor s starši. Pogovarjali smo se tudi o mojem življenju v tujini. Vesel sem bil, da sem od njiju slišal, da želita, da ostanem <i>v bližini</i>. Pogovarjal sem se tudi z bratom o njegovi službi oz. iskanju le te. Želim si več takih pogovorov.

V okviru službe sem pomagal pri vgradnji senzorja v stezo na vojaškem letališču Cerklje ob Krki. Aplikacijo za spremljanje parametrov tega senzorja sem razvijal tudi sam, na kar sem precej ponosen.

Na avtu se mi je najprej pokvarila leva kljuka na zadnjih vratih - za popravilo in del te kljuke je avtomehanik računal mastnih 100 €. Leto dni za tem se mi je isto zgodilo še na desnih vratih. Prejšnji teden sem iz trme sam razmontiral vrata, našel pokvarjeni del in ga na internetu naročil za 5 €. Ponosno se sprašujem, koliko bi lahko še prišparal, če bi si vzel čas za učenje delovanja tega mojega avtomobila in <i>šraufanje</i>...

Bil sem tudi na svojem prvem treningu borilne veščine <a href="www.wingchun.si"><font color="#217C7E">Wing Chun</font></a> in poroki sošolca. Slednja se mi je zdela res odprta in spontana (nobenih protokolov, vnaprej načrtovanih točk, ...). Na njej sem ogovoril meni všečno fotografinjo, a izvedel, da je že poročena :).

Danes sem bil na avdiciji za predmet <i>Zbor</i> na <i>Akademiji za glasbo</i>. Počutil sem se, da ne spadam tja, saj nisem poznal nobenega, in dobil občutek, da so vsi glasbeniki z Akademije, kateri obvladajo glasbeno teorijo, petje, inštrument ... Avdicijo sem opravil, sledila je vaja, na kateri sem lahko sledil in sem skoraj užival. Nisem pa še prepričan, ali bom obiskoval ta predmet.

Sedaj sem v Ljubljani. Malo me skrbi magistrska naloga oz. tema. Na živce pa mi gre cimer, ker je prašič, ki ne pospravlja za seboj.