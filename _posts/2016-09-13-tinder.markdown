---
objavi: Da
opis: 
slika: hanna.jpg
opis_slike: Jaz in Hanna na Šmarni gori.
---
Včeraj sem v službi imel pogovor z nadrejenimi, kjer sem imel priložnost povedati tudi o svoji viziji in željah o prihodnosti. Izvedel sem, da podjetje s tekočimi projekti trenutno nima potrebe po novi redni zaposlitvi. Omenjen je bil tudi moj študij na doktorksem študiju oziroma nek razpis, ki bi pomagal pri financiranju študija ali zaposlitvi. Preostanek dneva sem bil bolj slabe volje, čutil sem žalost in jezo. Spraševal sem se, ali se mi še vedno splača programirati <i>lepo</i> in tako samo morda delati uslugo tistemu, ki bo mojo kodo prevzel. Do večera so se tej občutki zamenjali za hvaležnost in veselje, da sem vse to imel možnost izkusiti, pridobiti dragocene izkušnje ...
Danes sem se tudi prvič vprašal, če se mi bolj splača izkušnje nabirati v drugje oz. kjer bo možnost redne zaposlitve ob mojem zagovoru magistrske naloge takojšnja. Občutka, da bi službo lahko dobil marsikje, sem vesel.

Sedaj nekaj časa uporabljam socialno omrežje Tinder, vendar mi na slednjem ni do dopisovanja, a danes popoldan po službi sem vseeno neko dekle z zanimivim <i>opisom</i> povabil na Šmarno goro. <i>Spoznal</i> sem Hanno iz Švedske, ki že nekaj tednov potuje po Evropi, za 2 dni pa se je ustavila tudi v Ljubljani. Na začetku snidenja sem čutil tremo in živčnost, kasneje pa nekakšno trivialnost.