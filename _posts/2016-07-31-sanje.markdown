---
objavi: Da
opis: 
slika: dream.png
opis_slike:
---
Danes mi je dogajalo ob razmišljanju o treh od štirih sanj:

Prve: nekemu tovornjakarju snamem gumo, tako da mu med vožnjo odpade. Jezen pride do mene. Opazim, da nosi veliko kovinsko masko, ki mu zakriva cel obraz. Bil je grozen, velik, mišičast, kot Jason Voorhees in bilo me ga je strah. Nato mu masko snamem, njega pa kar naenkrat postane strah. Nahajala sva se v visokem stolpu katedrale, ki se zelo maja in podira. Čutil sem strah pred višino. Tovornjakar se mi zasmili, tako da mu pomagam splezati dol po podirajočem se stolpu. Vmes si zlomi nogo, nakar opazim, da je videti zelo suh oz. sesradan (kot jetnik iz taborišča). V najnižjem nadstropju stolpa naletiva na množico ljudi, za katere sem imel občutek, da so me zapustili, ko sem hotel pomagati tovornjakarju.

Druge: sledim sošolcem. Ko ogotovimo, da ne najdemo, kar iščemo, vsi začnejo slediti meni. Vmes se pojavi tudi neka punca, ki se mi ves čas smeji. Ko sem sledil drugim, sem imel občutek nejasnosti in zmedenosti, ko sem vodil jaz, pa radovednosti in sigurnosti.

Tretje: ko sem se trudil razvozlati nek italjanski napis, mi ga je nek starec prevedel v slovenščino. Imel je špičaste, grde zobe in zloben izraz na obrazu, vendar sem bil vesel njegovih napotkov.

V sanjah vidim ogromno simbolov. Ko sem jih povezoval z občutki iz realnega življenja, sem se zavedal nekakšnega strahu pred uspehom (strah pred višino, stolp): konec študentskega življenja, nova služba, novo stanovanje, popolna neodvisnost, denar ... Poleg strahu pred neodvisnostjo od drugih oz. svojo potjo sem začutil tudi željo po tem.