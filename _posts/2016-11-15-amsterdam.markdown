---
objavi: Da
opis: 
slika: amsterdam.jpg
opis_slike: Jaz in Tanya v Amsterdamu (in pa nek naključnež :)).
---
Zadnje čase mi ni bilo preveč do razmišljanja o sebi, sploh pa ne do pisanja in objavljanja tu. Sem pa pomislil, da bi moral razmišljati o tem, ali si sploh želim pisati, kaj imam od tega in koliko časa mi to vzame. En moment sem hotel ta blog pobrisati. In teh momentov je čedalje več.

Tri tedne nazaj sem bil v Amsterdamu. Na pot sem šel sam, brez kakršnih pričakovanj. Spoznati sem želel prijateljico Tanyo, zanimale pa so me tudi informacije s prve roke o okvirnih plačah in cenah stanovanj.
Spomnim se, da me je bilo na poti tja tudi strah, da bi se izgubil ali da od celotnega potovanja ne bi odnesel toliko, da bi upravičilo svojo denarno ceno. Vendar ga je. S Tanyo sva se 2 dni pogovarjala in raziskovala, zaradi česar bom spomine in občutke iz Amsterdama vedno povezoval z njo. Spomnim se trenutka, ko je bila zame preveč ukazovalna, vendar sem vztrajal pri sebi. Dobil sem občutek, da jo je to za moment vrglo iz tira, vendar je to sprejela.

Največ kar sem odnesel od potovanja je spoznanje, da me je sprememb strah, vendar po njih hrepenim.

Prebral sem tudi 4 knjige: <i>Psihologija v kapitalizmu</i> ter <i>Uvod v psihoanalizo ali zakaj ne moremo spoznati sebe v enajstih korakih</i> od Dušana Rutarja, <i>Doktor živih in mrtvih</i> od Vida Pečjaka in <i>Vse o sanjah</i> od Rogerja Rouxa. Knjige sezuvajo, sploh od Rutarja ...

Prejšnji teden sem se veselil 10-letnice naše valete, vendar na koncu ostal razočaran. Najbrž sem pričakoval preveč; pogovori so bili samo o tem, kje kdo dela, kaj je že kdo sezidal ali koliko otrok rodil, kdo so in kaj počnejo tisti, kateri so na obletnici manjkali ... O sebi ni povedal nihče nič. Edino na koncu sem se z besedo o sebi spravil na enega fizika, ki me je hotel popredalčkati v politično skupino, katere ime se konča na <i><a href="http://sl.words-finder.com/index.php?end=izem"><font color="#217C7E">izem</font></a></i> :).

Že 2 meseca se ukvarjam z borilno veščino <a href="http://www.wingchun.si/"><font color="#996699">Wing Chun</font></a>. Super mi je! V tem času sem spoznal več uporabnih zadev kot prej v 1 letu treningov tajskega boksa. 
Na začetku mi je šlo blazno na živce skoraj prisiljneno spoštovanje do učitelja oz. <i>sifu-ja</i> in strogo posloven odnos, vendar zadje čase včasih začutim, da si spoštovanje z moje strani zasluži. Navsezadnje le ima kung fu.