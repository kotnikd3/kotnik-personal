---
objavi: Da
opis: 
slika: math_fear.jpg
opis_slike: 
---
Danes sem pisal svoj najtežji in upam da zadnji izpit v svojem življenju. Nanj sem se psihično pričel pripravljati že 2 leti nazaj oz. na informativnem dnevu za magistrski študij. Na matematiko. Učil sem se jo vso poletje, skoraj vsak dan. In v tem sem bil sam. Stavki tipa <i>"pa saj če si naredil vse, boš pa še to"</i> in pa <i>"pa saj bo šlo"</i>, katere sem poslušal vso poletje, mi niso pomagali popolnoma nič. Bolj kot to bi mi pomagala tišina. Sedaj si želim, da bi neuspeh sprejel tako dobro kot uspeh.

Zadnja dva tedna mi je precej dogajalo. Prisotno je bilo ogromno ene žalosti, neizpoljenih pričakovanj, iluzij, strahu, razočaranja ... vse to zaradi žensk.

Bil sem na ogromno enih zabavah (bil sem 3x pijan :)), toplicah, živalskem vrtu (tu sem bil zaradi nekega posebnega razloga, o katerem si tu še ne upam pisati) ... Na nekem dogodku sem spoznal neko dekle (ki nima nobene veze z zgoraj omenjenim razočaranjem), katero mi je na prvi pogled bilo všeč. Tudi kasnejši pogovor z njo mi bil res zanimiv, saj redko srečam žensko, s katero se lahko pogovarjam o določenih temah. Kasneje sem dobil občutek, da jo zanimam. Ves čas me je spraševala o meni in se odzivala na vsako mojo gesto. Ko sem to ugotovil, je zanimanje zanjo počasi odšlo. To sem že večkrat zasledil pri sebi ... kot bi hotel samo nekaj osvojiti, nato pa ko sem že osvojil, to zavreči. Dobil sem njen kontakt, danes pa se sprašujem, ali naj jo povabim ven ali ne.

Po 1 letu sem pričel spet uporabljati socialna omrežja. Na njih spet zapravljam preveč svojega časa. Občutki mi po večini niso všeč, z izjemo nekakšega občutka nadzora. Takšnih in drugačnih občutkov povezanosti oz. da <i>sem v stiku z ljudmi</i> ne občutim, pa sem mislil, da jih bom.

Tudi o tem blogu sem razmišljal in ugotovil, da si tu upam objaviti le res majhen delček sebe - samo površinske zadeve. O avtomobilih.