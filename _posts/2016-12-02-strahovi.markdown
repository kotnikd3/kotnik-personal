---
objavi: Da
opis: 
slika: tomaz.jpg
opis_slike: Tomaž pred svojo predstavitvijo.
---
Berem novo knjigo od <i>Megan Le Boutillier</i> z naslovom <i>Dobro je reči tudi ne</i> in mi je kar všeč. Opažam, kako si velikokrat ne upam biti iskren do drugih in do sebe. V sredo npr. sodelavcu nisem uspel povedati, da mi gre na živce, ker uporablja moj računalnik. Malo kasneje nisem sprejel pohvale od sodelavke - sem ji rekel samo "saj ni nič takega". Sem pa kasneje, ko so me prosili, naj grem po služben avto na servis, rekel ne, ker sem takrat hotel delati svoje stvari. Zvečer me je prijatelj spraševal nekaj glede magistrske naloge in spet mi ga ni uspelo nekam poslati, saj imam občutek, da me zadnje čase kontaktira samo takrat, ko me potrebuje za take bedarije. V samo nekaj urah, sem padel na 3 od 4 <i>preizkusih</i> ...

Včeraj sem šel na <i>Agencijo Republike Slovenije za okolje</i> poslušat predstavitev magistrske naloge bivšega sošolca, ki se je včeraj tam zaposlil. Ker bom imel podobno temo, kot jo je imel on, se je zgodba malo vrtela tudi okoli mene, kar sem malce pričakoval. Sprva sem občutil precejšen <i>strah pred avtoritetam</i>. Nisem si upal spraševati in povedati svojega mnenja.
Po predavanju pa je ves ta strah izginil. Meteorolog Aleš Poredoš mi je v pogovoru ponudil službo in mi rekel, naj ga kontaktiram, ko jo bom iskal. Med pogovorom sem se počutil fantastično in samozavestno.

Sedaj razmišljam o tem, da moram svoje strahove sprejeti, če se jih želim znebiti ...