<p>Pretekli teden sem ogromno časa preživel za računalnikom v službi. Imel sem pogovor glede financ, kateri me je presenetil in vznemiril. Več o teh občutkih si tu ne upam pisati …</p>

<p>En dan sem se vrnil domov na dolenjsko, kjer me je družina, zaradi opravljenega zadnjega predmeta, pričakala s šampanjcem. Na momente sem dobil občutek, da je bil za njih to večji dogodek kot zame, hehe. Bil sem presenečen, ko sta mi starša povedala, da bi me podprla tudi na doktorskem študiju.</p>

<p>Vikend sem preživel ob prebiranju knjig na plaži v Umagu in ob igranju odbojke v Žužemberku.
Bil sem tudi v neki gostilni, kjer sem prisedel k prijateljem. Ko sem natakarici odgovoril, da ne bi ničesar ali pa samo kozarec vode, je zavila z očmi in me gledala, kot da sem z Marsa. Tudi družba je ponovila natakaričino gesto. Dobil sem občutek, da je bilo nekaterim celo nerodno. Všeč mi je, da sem se tisti trenutek počutil res odlično in samozavestno. Kozarci vode, <i>hir aj kam</i>!</p>
