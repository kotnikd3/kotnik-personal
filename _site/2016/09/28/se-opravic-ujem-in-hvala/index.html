<p>Razmišljam o tem, da prevečkrat rečem <i>hvala</i> in <i>se opravičujem</i>. Velikokrat tudi zaradi <i>diskurza gospodarja</i> oz. strahu pred avtoriteto ali pa takrat, ko to iskreno ne mislim in povem samo zato, da bo <i>zgledalo</i> oz. da si ne bo kdo kaj mislil. Besedi <i>hvala</i> in <i>oprosti</i> se mi bolj zdita prebogati, da bi jih kar tako trosil naokoli … Opazil sem tudi, da jih velikokrat uporabljam, ko nisem samozavesten.</p>

<p>Včeraj sem občutil prvi stres zaradi magistrske naloge. S potencialnim mentorjem sva prišla do predloga, da bi nadaljeval prijateljevo delo. Začutil sem nekakšen gnus pred branjem člankov, matematiko, razumevanjem nekih ŽBLJ algoritmov … a vendar tudi malce motivacije in navdiha. Pogrešam občutek želje po izzivu.</p>
