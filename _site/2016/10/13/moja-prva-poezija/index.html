<p style="text-align:center">
<i>
Naslednji dan sem se z najtežjim srcem učil matematiko. Vmes sem tudi razmišljal o sebi in za trenutek sem se zaljubil v neskončnost, v tisto, do katere pot je tlakovana z občutki in ne vednostjo.
<br />
<br />
Poskusil sem razumeti, da ne morem vplivati na njene misli in da je tudi zanjo vse tako neskončno, le da tega morda ne ve. Da popolni odgovori ob izračunljivih trenutkih povzročajo samo bolečino, ta pa skupaj z njo zahteva, da jo občutimo sami.
<br />
<br />
Okrepila se je, ko sem jo poskušal poiskati na svoji sledi. Tam je ni več. Morda pa mi je dana v trenutku; le prisluhniti ji moram, če jo želim ljubiti. In tako se učim naprej.
</i>
</p>

<p style="text-align:right">— Denis Kotnik</p>
